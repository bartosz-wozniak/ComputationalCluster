
Opis metodyki
-------------

Zdecydowaliśmy się na zastosowanie programowania ekstremalnego, ponieważ naszym zdaniem będzie to najbardziej odpowiednia metodyka dla tego projektu, który będzie tworzony etapami przez krótki okres czasu.

Programowanie ekstremalne jest typem programowania zwinnego (*agile software development*). Program tworzony jest w krótkich iteracja, których efektem jest działająca wersja programu spełniająca założenia dla danej iteracji. 

Metodyka XP opisana jest przez 12 praktyk:

- Programowanie w parach
- Gra planistyczna
- *Test-driven development*
- Współwłasność kodu
- *Continuous integration*
- Refaktoring
- Krótkie okresy wydania kolejnych wersji
- Standard kodowania
- Prosty projekt systemu
- Metafora
- Udział klienta w zespole
- Praca 40h w tygodniu

Metodyka zostanie zaadaptowana do naszych potrzeb. Z oczywistych względów praca przez 40h tygodniowo nie jest możliwa. Podczas tworzenia systemu nie będziemy programować w parach (z powodu małej ilości czasu). Ograniczony będzie także udział klienta w zespole(klient powinien być częścią zespołu). Kontakt z klientem będzie odbywał się na zajęciach sprawdzających kolejne fazy projektu. Ponadto ostateczne wymagania klienta zostaną ustalone na 3 zajęciach, po tej dacie nie będzie możliwości zmiany wymagań.

Duży nacisk będzie położony na testy (*test-driven development* oraz *behaviour-driven development*). Każdy nowy element trafiający do repozytorium musi być przetestowany. Stawiamy na prostotę rozwiązań oraz na refaktoryzację kodu (poprawa czytelności kodu). Kolejne działające wersje programu będą wydawane jak najczęściej.

Stosować także będziemy współwłasność kodu. Każda osoba będzie miała wkład w każdy element naszego projektu.

Ponadto organizowane będą krótkie weekly meetings, podczas których każdy opowie o tym co robił w minionym tygodniu, czym się zajmuje w tej chwili oraz jakie ma problemy.


